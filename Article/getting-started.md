---
order: 100
icon: checklist
tags: [checklist, token]
---
# 3 Checklist ก่อนสร้างเหรียญ Crypto
มีคนหลายคนถามผมว่า "อยากสร้างเหรียญแต่ไม่รู้จะเริ่มยังไง" เพราะไม่รู้ว่าตัวเองต้องรู้อะไรบ้าง มีสิ่งที่ควรจะต้องระวังอะไรบ้าง หรือส่วนใหญ่ไม่รู้ด้วยซำ้ว่าความต้องการของด้วยเองคืออะไร เหรียญ Crypto หรือ Token มันเป็นแค่เครื่องมือในการแก้ปัญหาเหมือนกับค้อน แต่ถ้าคุณมีค้อนแต่ไม่มีอะไรจะตอก ก็เหมือนกับมี Solution ที่ไม่ได้แก้ปัญหาของใครเลย

บทความนี้จะเป็น step by step checklist 3 อย่าง เพื่อที่จะช่วยให้คุณทำความเข้าใจกับปัญหาและความต้องการของตัวเอง เมื่อทำความเข้าใจสิ่งเหล่านี้แล้ว การสร้างเหรียญจะเป็นเรื่องที่ง่ายมากเพราะสิ่งที่ยากไม่ใช้การสร้างเหรียญ แต่เป็นการสร้างเหรียญที่คนต้องการต่างหาก

## 1. จำเป็นต้องใช้ Blockchain ไหม ถ้าใช้เป็นแบบไหน
นี้เป็นคำถามที่สำคัญมากที่สุดเพราะไม่ใช่ทุกอย่างจำเป็นต้องใช้เหรียญ เช่น บัตรสะสมแต้มของร้านชานมไข่มุกที่มีสาขาเดียว ไม่ได้แปลว่าร้านจะทำเหรียญเป็นของด้วยเองไม่ได้ แต่แค่ทำแล้วมีโอกาศไม่คุ้มทุนสูง เพราะการสร้างเหรียญเป็นเพียงแค่ 0.1% ของงานที่จะต้องทำทั้งหมดเพื่อที่จะให้ลูกค้าของคุณสามารถสะสมแต้มได้ง่ายและมี experience ที่ดีกว่า Solution อื่นๆ ไหนจะทำ Marketing, API, Application, Support, Maintenance, Platform Onboarding

- [x] ใช้
- [x] ไม่ใช้

แล้วถ้าศึกษาดีแล้วคำตอบคือ"ใช่ จำเป็นต้องใช้ Blockchain" แล้วเราจะเลือก Blockchain แบบไหน
Blockchain เป็นแค่หนึ่งในหลายร้อย Solution ของสาขาวิทยาศาสตร์คอมพิวเตอร์ที่เรียกว่า Fault-tolerant distributed computing
Blockchain หรือ ระบบที่คล้ายกับ Blockchain มีหลายรูปแบบหลากหลายที่มีคุณสมบัติที่ต่างกันให้ความปลอดภัยต่างกัน มีจุดอ่อนจุดแข็งต่างกัน การเลือกประเภทของ Blockchain เป็นพื้นฐานที่สำคัญที่สุดที่จะต้องทำเป็นอย่างแรก

เลือกประเภทของ Blockchain (เรียงตามความ Decentralize)
- [x] Private chain หรือ Permissioned Blockchain คือ Blockchain ที่ใช้ภายในองค์กรหรือระหว่างกลุ่มขององค์กร เช่น Hyperledger, Quorum, Corda
- [x] Consortium คือ Blockchain เกิดจากการรวมตัวกันขององค์กรหลายๆองค์กร สิ่งที่ต่างจาก Private chain คือองค์กรเหล่านี้ไม่จำเป็นต้องมีผลประโยชน์ร่วมกันแต่รวมตัวกันเพื่อสร้างความหน้าเชื่อถือ เช่น Libra
- [x] Federated Byzantine Agreement คือ Blockchain กึ่ง Permissioned คนที่อยากเข้าร่วม Chain จะต้องได้รับ permission จากคนที่เข้าร่วมแล้ว เช่น Stellar
- [x] Public permission-less  เป็น Blockchain ที่เราจะพบได้มากที่สุดใครก็สามารถเป็นเป็นส่วนหนึ่งของ Chain ได้ เช่น Bitcoin, Ethereum
